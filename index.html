<!DOCTYPE html>
<html lang="hr">
  <head>
    <title>Ispit</title>
    <link rel="stylesheet" href="./index.css" />
  </head>
  <body style="padding: 40px; width: 600px; margin: auto; text-align: center">
    <h1>Najdraza poznata osoba</h1>
    <hr />
    <h2>Johnny Depp</h2>
    <p>
      John Christopher "Johnny" Depp II (Owensboro, Kentucky, 9. lipnja 1963.),
      američki filmski glumac poznat po ulogama neobičnih i ekscentričnih likova
      kao što je naslovni junak u filmu Sweeney Todd: Đavolji brijač Fleet
      Streeta, Jack Sparrow u serijalu Pirati s Kariba i Willy Wonka u filmu
      Charlie i tvornica čokolade. S redateljem i bliskim prijateljem Timom
      Burtonom surađivao je na šest filmova: Edward Škaroruki (1990.), Ed Wood
      (1994.), Sanjiva dolina (1999.), Charlie i tvornica čokolade (2005.),
      Mrtva nevjesta (2005.) i Sweeney Todd: Đavolji brijač Fleet Streeta
      (2007.). Depp je zaradio priznanja i za portrete stvarnih figura kao što
      su Edward D. Wood u Ed Woodu, Josepha D. Pistonea u filmu Donnie Brasco i
      Georgea Junga u Bijelom prahu. Filmovi u kojima je nastupao u Americi su
      zaradili više od 2,2 milijarde dolara i 4,7 milijarde u ostatku svijeta.
      Depp je triput bio nominiran za Oscara, a osvojio je Zlatni globus i
      nagradu Ceha filmskih glumaca.
    </p>
    <img src="./johnny depp.jpg" alt="Johnny Depp" width="500px" />
    <hr />
    <h2>Filmske uloge</h2>
    <p>
      Deppova prva uloga bila je u hororu Strava u Ulici Brijestova iz 1984.
      gdje je glumio dečka glavne junakinje i jednu od Freddyjevih žrtava. 1986.
      se pojavio u sporednoj ulozi u Vodu smrti Olivera Stonea u ulozi vojnika
      koji govori vijetnamski. 1990. je napustio svoj imidž tinejdžerskog idola
      i zaigrao u Edwardu Škarorukom Tima Burtona. Uspjeh filma bio je početak
      njihove dugogodišnje suradnje. Depp, zagriženi obožavatelj i dugogodišnji
      prijatelj pisca Huntera S. Thompsona, odigrao je 1998. Thompsonov
      alter-ego (Raoula Dukea) u Strahu i preziru u Las Vegasu, temeljenom na
      istoimenom pseudo-biografskom romanu.
    </p>
    <p>
      Deppove filmske junake novinari su opisivali kao "ikonske usamljenike", a
      Depp je naglasio kako je ovaj dio njegove karijere bio pun "studijski
      definiranih promašaja" te da su filmovi bili "otrov box officea", rekavši
      da vjeruje kako studiji nikad nisu "shvatili" filmove u kojima je nastupio
      te da ih nisu znali propisno reklamirati. Rekao je i kako bira filmove
      koje smatra osobno zanimljivima, a ne one koji će ostvariti komercijalni
      uspjeh.
    </p>
    <p>
      Deppov status velike zvijezde zacementiran je s uspjehom filma Pirati s
      Kariba: Prokletstvo Crnog bisera iz 2003. u kojem je glumio kapetana Jacka
      Sparrowa. Šefovi studija nisu pozitivno reagirali na njegovu izvedbu, ali
      je lik postao popularan među filmofilima. Prema anketi koju je provela
      tvrtka za prodaju kino ulaznica Fandango, Depp je bio jedan od glavnih
      razloga zašto je publika htjela vidjeti film. Redatelj filma Gore
      Verbinski je rekao kako lik Jacka Sparrowa odražava Deppovu vlastitu
      osobnost, iako je sami glumac rekao kako je modelirao lik po uzoru na
      gitarista Rolling Stonesa Keitha Richardsa. Depp, koji je naglasio kako je
      bio "iznenađen" i "dirnut" zbog pozitivne reakcije na film, bio je
      nominiran za Oscar. 2004. je ponovno bio nominiran za najboljeg glumca,
      ovaj put za ulogu škotskog pisca Jamesa Matthewa Barrieja u filmu San za
      životom J.M. Barrieja. Depp se nakon toga pojavio kao Willy Wonka u
      fantastičnom filmu Charlie i tvornica čokolade koji je postigao veliki
      uspjeh na box officeu.
    </p>
    <p>
      Depp se opet vratio liku Jacka Sparrowa za nastavak nazvan Pirati s
      Kariba: Mrtvačeva škrinja koji se počeo prikazivati 7. srpnja 2006. te
      zaradio 135,5 milijuna dolara samo u prva tri dana prikazivanja u Americi,
      čime je srušen rekord po zaradi u prvom vikendu. Sljedeći nastavak Pirata,
      Na kraju svijeta, objavljen je 24. svibnja 2007.; Depp je spomenuo svoju
      povezanost s likom Kapetana Jacka Sparrowa rekavši da je Sparrow
      "definitivno veliki dio mene" te izrazio svoju želju da portretira lik u
      sljedećim nastavcima. Depp je i posudio glas Sparrowu u videoigri Pirates
      of the Caribbean: The Legend of Jack Sparrow.
    </p>
    <p>
      Nakon toga je odigrao glavnu ulogu u ekranizaciji mjuzikla Sweeney Todd:
      Đavolji brijač Fleet Streeta za koju je nagrađen Zlatnim globusom za
      najboljeg glumca u mjuziklu ili komediji. Tradicionalna svečanost dodjele
      nije održana zbog štrajka scenarista. Depp se zahvalio Organizaciji
      holivudskih stranih dopisnika i pohvalio Tima Burtona za "neslućeno
      povjerenje i potporu."
    </p>
    <hr />
  </body>
</html>
